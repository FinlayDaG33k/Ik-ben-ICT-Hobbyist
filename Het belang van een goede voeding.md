# Het belang van een goede voeding.
 Beste groepleden,

Ik zie hier vaak discussies en advies over voedingen, die nog wel eens uit de hand lopen vanwege misverstanden. Daarom bij deze een kleine adviespost over voedingen.  
[Klik hier voor het origineel](https://www.facebook.com/groups/ikbenicthobbyist/permalink/779972605516173/)

## Waarom zou ik een duurdere voeding kopen, als een goedkope het ook doet?  
Een voeding moet stabiele stroom leveren aan jouw componenten.
Een goede voeding doet dat met een zo laag mogelijke zogenaamde 'rimpelspanning' (Engels: ripple).

Waarom wil je een lage rimpelspanning? Rimpelspanning kan zorgen voor oa. instabiliteit, en schade aan je componenten op lange termijn.  
Dit moet dus beperkt worden tot een minimum. 

## Maar mijn systeem werkt ook goed met mijn goedkope voeding? 
Dat kan kloppen, maar dat betekent niet dat het ook optimaal is.  
Daarnaast hebben goedkope voedingen vaak een kortere levensduur, en ook nog minder beveiligingen tegen dingen als spanningspieken etc.  
Dit kan wederom schade aanbrengen aan je duurgekochte componenten, zou dus zonde zijn.

## Hoeveel watt heb ik nodig?
Hier is waar veel mensen de fout in gaan. 
Mensen denken: "Als ik voor 40 euro een 750 watt voeding kan kopen, waarom zou ik dan 80 uitgeven aan eentje die maar 500 watt levert?"

Een voeding die 40-60 euro kost (bijv. de [MS-Tech MS-N750-VAL](https://tweakers.net/pricewatch/289984/ms-tech-ms-n750-val.html)) kan nooit van zijn (waarschijnlijk korte) leven 750 watt leveren. Deze specifieke voeding is zo slecht dat ie de helft van zijn opgegeven vermogen niet eens fatsoenlijk kan leveren zonder extreme rimpel.

Voor 50 euro heb je de [Corsair CX450M](https://tweakers.net/pricewatch/486667/corsair-cx450m.html), deze lijkt minder, omdat het vermogen maar 450 watt is.
Toch is deze voeding aan de binnenkant veel beter van kwaliteit, en haalt deze voeding netjes zijn opgegeven vermogen.
Deze voeding is genoeg voor elke game pc met 1 cpu en 1 gpu die niet ge-overklokt gaat worden. (muv van de allerdikste amd kaarten, fury x e.d.)

## Welke voeding kan ik het beste kopen?
 Om te beginnen: Jouw favoriete componentenmerk, maakt gegarandeerd een paar troepvoedingen. 
Hier onder noem ik een aantal merken die hele goede voedingen maken, maar ze maken daarnaast ook troep.
Ga dus niet blind af op je ervaringen met andere producten.

- Voor laag-vermogen builds op een extreem budget (pentium gaming/office pc):
  - [Be quiet! System Power B8 350w](https://tweakers.net/pricewatch/483269/be-quiet!-system-power-b8-350w.html): 
      - Genoeg voor elk systeem dat op een geintegreerde GPU gaat draaien, of met een videokaart zonder voedingsstekkers. 
  Deze voeding is van redelijke kwaliteit, en maakt weinig geluid

- Voor builds met een gemiddeld budget (i3/i5 + 1050/1050ti of gelijkwaardig):
  - [Corsair CX450M](https://tweakers.net/pricewatch/486667/corsair-cx450m.html): 
    - Genoeg power voor de meeste systemen, niet het beste van het beste, maar wel goede beveiligingen en stabiele stroomtoevoer.

- Voor builds met een wat hoger budget (i5/i7 + high end GPU)
  - [Corsair RM550x](https://tweakers.net/pricewatch/463791/corsair-rm550x.html):
    - Goed geprijsde high end voeding die zeer stil is
  - Bitfenix Whisper 550: 
    - iets goedkoper dan de corsair, maar wel iets luider.

Voor een build met bijv. een Fury X of nvidia titan, of een multi GPU opstelling is het aan te raden om een 650w/750w variant te nemen van bovenstaande voedingen.

Bovenstaande voedingen zijn door mij uitgezocht op bepaalde criteria. Dit betekent niet dat andere voedingen slecht zijn natuurlijk.

## Welke voedingen zijn dan echt slecht/matig?
Alles in dit rijtje kan je beter niet aanschaffen, want het is gevaarlijk/extreem slechte kwaliteit:
- A-TOP technology
- CIT
- Coolmax
- Deer
- Diablotek
- Dynapower
- Dynex
- Eagletech
- Enlight
- Evo labs
- EZ-cool
- Ewent
- Enermax
- Macron
- MS-Tech
- Q-tec
- SFC
- Sharkoon
- Startech
- Storm
- Sweex

De volgende voedingen zijn populair, maar eigenlijk van behoorlijk matige kwaliteit:
- Cooler Master B en G series
- Corsair VS, CS en CX series (voor 2016, de huidige zijn prima) 

## Conclusie
Voor voedingen geldt: ga voor kwaliteit, niet voor kwantiteit.
Het wattage op het labeltje zegt niet het hele verhaal.
Bespaar niet te veel geld op dit onderdeel, slechte voedingen zoals de ms-tech kunnen slecht zijn voor je componenten, of zelfs brandgevaarlijk zijn.
